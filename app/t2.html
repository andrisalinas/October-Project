<!DOCTYPE html>
<html>
<head>
	<title>Tula</title>
</head>
<body>
<left><a href="tagalog.html"><input type="button" name="button" value="Ibalik"></a></left><br>
CHAMBA

<p>
Kay daming posibilidad<br>
Ng mga daang pwede nating nahakbangan<br>
Pwedeng sa ibang paaralan ka napunta<br>
Pwede ring hindi na ako nagtapos<br>
Pwedeng magkaiba ang mga kurso natin<br>
Pwede ring magkaiba ang sinasampalatayanan nating Diyos<br>
Pwede namang hindi na nagkatinginan ang mata nating dalawa<br>
Pwede ring naduwag na lang ako at nawala noong gustung-gusto na kita.<br>
Kaso hindi<br>
Sa kani-kaniyang paghakbang natin<br>
Nagtagpo tayong dalawa.<br>
At sa unang pagsasalit-salit pa lang ng ating mga daliri<br>
Sa unang pagpapalitan pa lang ng pawis ng ating mga palad<br>
Alam ko na agad kung hanggang saan kita sasamahan<br>
At kahit saan ka humakbang, ang kamay mo ay hahawakan.<br>
Kay daming posibilidad.<br>
Pero na-chambahan pa rin kita.<br>
Sobrang malas ko na lang talaga siguro<br>
Kung sa dulo ay bibitiw ka pa.
</p>
</body>
</html>