<!DOCTYPE html>
<html>
<head>
	<title>Tula</title>
</head>
<body>
<left><a href="tagalog.html"><input type="button" name="button" value="Ibalik"></a></left><br>
PANSAMANTANGA

<p>

Di mo pa man nasasabi<br>
Damang-dama ko na<br>
Wala pa man sa iyong labi<br>
Pero isinasampal mo na<br>
Ang matatalas na salita ng mga hindi mo pagkibo<br>
Sa tuwing tinatanong ko sayo kung kailan kayo hihinto<br>
Pagod nang maglakbay ang aking mga luha<br>
Mula sa aking mga mata hanggang sa mag-isa kong tinatapakang lupa<br>
Pagod nang humakbang ang aking mga paa<br>
Papalayo sa sarili ko<br>
Papalapit sa mga ipinipilit mo<br>
Lumaya ka sa akin<br>
Para ikulong ako sayo<br>
Sige lang<br>
Kakayanin<br>
Ngayon lamang naman ito<br>
Pansamantanga.<br>
</p>
</body>
</html>