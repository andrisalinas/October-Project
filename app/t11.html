<!DOCTYPE html>
<html>
<head>
	<title>Tula</title>
</head>
<body>
<left><a href="tagalog.html"><input type="button" name="button" value="Ibalik"></a></left><br>
PANAKIP-BUTAS
<p>

Sabi ko haharapin kita kapag buo ka na<br>
Pero heto ako ngayon hawak ko pa ang mga piraso mo  tinatahi kita<br>
Sabi ko mahuhulog lang sayo kapag ganap na ikaw ka na<br>
Pero heto ako ngayon pinupulot ang mga bubog mo gamit ang mga salitang nandito lang ako at tahan na<br>
Kapag pag-iisa na lang ang iyong hinihiyaw saka sana ako lalapit<br>
Kaso nandito ako sa harap mo binibingi ang sarili sa lahat ng mga tinago mong reklamo at galit<br>
Dadalhin sana kita sa buwan kapag aking-akin ka na<br>
Kaso nasa alapaap na ako, lunod na lunod ka pa sa kaniya<br>
Tinakpan ko na ang lahat ng butas ng pagkatao mong kabisadung-kabisado ko na<br>
Napunasan ko na ang mukha mong ginasgas na ng mga sampal at pagluha<br>
At kapag buo ka na<br>
Gaya nang dati<br>
Makakalaya ka na.<br>
</p>
</body>
</html>