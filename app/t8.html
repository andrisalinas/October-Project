<!DOCTYPE html>
<html>
<head>
	<title>Tula</title>
</head>
<body>
<left><a href="tagalog.html"><input type="button" name="button" value="Ibalik"></a></left><br>
MAKAKALIMUTIN

<p>
Sa dami ng nangyari<br>
Sa dami ng hindi inaasahan<br>
Ang pagdaloy ng iyong tinig<br>
Sa mga balahibo ko sa braso<br>
Ang hinding-hindi ko malilimutan<br>
Ang paglalakad ng mga katinig sa aking balikat<br>
Ang paggapang ng mga patinig sa aking leeg<br>
At ang pagkandirit ng iyong tinig sa aking tainga<br>
Ang pagpatid mo sa aking mga litid<br>
Nang sinabi mo nang may hiya,<br>
Gustung-gusto din kita<br>
Makakalimutin ako<br>
Pero hindi ko malilimutan yun.<br>
Hindi ko malilimutan kahit palyado na ang utak<br>
Kung paano mo ko tinitigan<br>
Kung paano mo ko kinausap<br>
Hindi ko malilimutan ang paglalapat ng ating mga palad<br>
Ang pagsasalit-salit ng ating mga daliri<br>
Mga nangyaring hindi na natin nawari<br>
Ang paghigpit ng hawak habang tumatagal<br>
Hindi ko malilimutan yung bago nating pagmamahal.<br>
Hirap akong makatanda ng mga pangyayari<br>
Kaya nga hindi ko kailanman inasahan<br>
Na yung mga pinakalumang alaala ko sayo<br>
Hinding-hindi ko pa rin nalilimutan.<br>

</p>
</body>
</html>