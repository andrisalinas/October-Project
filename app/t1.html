<!DOCTYPE html>
<html>
<head>
	<title>Tula</title>
</head>
<body>
<left><a href="tagalog.html"><input type="button" name="button" value="Ibalik"></a></left><br>
AKO LANG. WALA NANG IBA

<p>

Sabi mo, ako lang, wala nang iba<br>
Ako lang ang pupunas ng pawis mo sa noo<br>
Ako lang ang dudutdot ng tigyawat mo sa ilong<br>
Sabi mo, pasmadong kamay ko lang ang hahaplos sa iyong mukha<br>
Ako lang ang susuntukin mo sa braso kapag gusto mo sanang magwala<br>
Ako lang.<br>
Sabi mo wala nang ibang makakaalam ng mga pinakamadidilim na bahagi ng iyong puso<br>
Na ako lang ang makakakilala sayo nang lubusan<br>
Nagpasalamat ka noon sa pakikinig ko<br>
At sinabi mong wala ka nang ibang pagsasabihan.<br>
Wala nang iba.<br>
Sana pala pinataas ko ang iyong kanang kamay<br>
Baka kahit papaano naging tapat ka sa mga sinabi mo<br>
Pero sa bagay, natupad naman ang mga iyon<br>
Ako na lang kasi mag-isa<br>
Ako lang. Wala nang iba.<br>

</p>
</body>
</html>